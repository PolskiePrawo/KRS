# USTAWA z dnia 12 maja 2011 r. o Krajowej Radzie Sądownictwa (Dz.U. 2011 Nr 126 poz. 714)

## Rozdział 1
### Przepisy ogólne

* Art. 1. Ustawa reguluje kompetencje, tryb wyboru członków, ustrój i
postępowanie przed Krajową Radą Sądownictwa, zwaną dalej „Radą”.


* Art. 2. W postępowaniu przed Radą nie stosuje się przepisów Kodeksu
postępowania administracyjnego.


## Rozdział 2
### Kompetencje i ustrój Rady

* Art. 3.
    * Ust. 1. 
    Do kompetencji Rady należy:
        * 1 )
        rozpatrywanie i ocena kandydatów do pełnienia urzędu na stanowiskach
        sędziów Sądu Najwyższego oraz stanowiskach sędziowskich w sądach
        powszechnych, sądach administracyjnych i sądach wojskowych oraz na
        stanowiskach asesorów sądowych w sądach administracyjnych;
    
        * 2 )
        przedstawianie Prezydentowi Rzeczypospolitej Polskiej wniosków
        o powołanie sędziów w Sądzie Najwyższym, sądach powszechnych, sądach
        administracyjnych i sądach wojskowych oraz o powołanie asesorów
        sądowych w sądach administracyjnych;
    
        * 2a )
        wyrażanie sprzeciwu wobec pełnienia przez asesorów sądowych w sądach
        powszechnych obowiązków sędziego;
    
        * 3 )
        uchwalanie zbioru zasad etyki zawodowej sędziów i asesorów sądowych oraz
        czuwanie nad ich przestrzeganiem;
        
        * 4 )
        wypowiadanie się o stanie kadry sędziowskiej i asesorskiej;
        
        * 5 )
        wyrażanie stanowiska w sprawach dotyczących sądownictwa, sędziów i
        asesorów sądowych, wniesionych pod jej obrady przez Prezydenta
        Rzeczypospolitej Polskiej, inne organy władzy publicznej lub organy
        samorządu sędziowskiego;
        
        * 6 )
        opiniowanie projektów aktów normatywnych dotyczących sądownictwa,
        sędziów i asesorów sądowych, a także przedstawianie wniosków w tym
        zakresie;
        
        * 7 ) 
        opiniowanie programów szkolenia w ramach aplikacji sędziowskiej, zakresu
        i sposobu przeprowadzania konkursów na aplikację sędziowską oraz
        egzaminów sędziowskich;
        
        * 8 )
        opiniowanie rocznych harmonogramów działalności szkoleniowej w zakresie
        dotyczącym szkolenia i doskonalenia zawodowego sędziów, asesorów
        sądowych i pracowników sądów.
        
    * Ust. 2. 
    Ponadto Rada wykonuje inne zadania określone w ustawach, a w
    szczególności:
        * 1 ) 
        podejmuje uchwały w sprawach wystąpienia do Trybunału Konstytucyjnego
        o zbadanie zgodności z Konstytucją Rzeczypospolitej Polskiej aktów
        normatywnych w zakresie, w jakim dotyczą one niezależności sądów i
        niezawisłości sędziów;
        
        * 2 ) 
        rozpatruje wnioski o przeniesienie sędziego w stan spoczynku;
        
        * 3 ) 
        rozpatruje wystąpienia sędziów w stanie spoczynku o powrót na stanowisko
        sędziowskie;
        
        * 4 )
        wybiera rzecznika dyscyplinarnego sędziów sądów powszechnych i asesorów
        sądowych oraz rzecznika dyscyplinarnego sędziów sądów wojskowych;
        
        * 5 )
        wyraża opinię w sprawie odwołania prezesa albo wiceprezesa sądu
        powszechnego oraz prezesa albo zastępcy prezesa sądu wojskowego;
        
        * 6 ) 
        (uchylony)
        
        * 7 )
        wskazuje jednego członka Rady Programowej Krajowej Szkoły Sądownictwa
        i Prokuratury;
        
        * 8 )
        wyraża opinię w sprawach powołania i odwołania Dyrektora Krajowej Szkoły
        Sądownictwa i Prokuratury.
        
        * 9 )
        (uchylony)
        
        
* Art. 4. 
Rada przedstawia Sejmowi, Senatowi i Prezydentowi
Rzeczypospolitej Polskiej, nie później niż do dnia 31 maja roku następnego,
informację z rocznej działalności Rady oraz postulaty dotyczące aktualnych 
problemów i potrzeb wymiaru sprawiedliwości. Nad informacją w Sejmie i Senacie
nie przeprowadza się głosowania.


* Art. 5. 
    * Ust. 1. 
    Rada może zarządzić przeprowadzenie:
        * 1 )
        wizytacji sądu albo jego jednostki organizacyjnej;
        
        * 2 ) 
        lustracji w sądzie;
        
        * 3 )
        lustracji pracy sędziego lub asesora sądowego, którego indywidualna sprawa
        podlega rozpatrzeniu przez Radę.
        
    * Ust. 2.
    Czynności, o których mowa w ust. 1, nie mogą wkraczać w dziedzinę, w
    której sędziowie i asesorzy sądowi są niezawiśli.
    
    * Ust 3.
    Czynności, o których mowa w ust. 1, mogą być przeprowadzane przez
    członków Rady lub przez sędziów delegowanych do Biura Rady na podstawie
    odrębnych przepisów.

    
* Art. 6. 
Rada wybiera rzecznika dyscyplinarnego sędziów sądów
powszechnych i asesorów sądowych po zgłoszeniu kandydatów przez
zgromadzenia ogólne sędziów sądów apelacyjnych oraz rzecznika dyscyplinarnego
sędziów sądów wojskowych po zgłoszeniu kandydatów przez Zgromadzenie
Sędziów Sądów Wojskowych. Przepisy art. 18 stosuje się odpowiednio.

    
* Art. 7. 
Pierwszy Prezes Sądu Najwyższego, Prezes Naczelnego Sądu
Administracyjnego i Minister Sprawiedliwości są członkami Rady przez okres
pełnienia tych funkcji.


* Art. 8. 
    * Ust. 1. 
    Osoba powołana przez Prezydenta Rzeczypospolitej Polskiej pełni
    swoje funkcje w Radzie bez oznaczania okresu kadencji i może być odwołana w
    każdym czasie.
    
    * Ust 2. 
    Mandat osoby powołanej przez Prezydenta wygasa najpóźniej w ciągu
    trzech miesięcy po zakończeniu kadencji Prezydenta albo opróżnieniu urzędu
    Prezydenta Rzeczypospolitej Polskiej.

    
* Art. 9. 
    * Ust. 1. 
    Sejm wybiera spośród posłów czterech członków Rady na okres
    czterech lat.
    
    * Ust. 2. 
    Senat wybiera spośród senatorów dwóch członków Rady na okres czterech
    lat.
    
    * Ust. 3. 
    Członkowie Rady wybrani przez Sejm i Senat pełnią swoje funkcje do czasu
    wyboru nowych członków.


* Art. 9a. 
    * Ust. 1. 
    Sejm wybiera spośród sędziów Sądu Najwyższego, sądów
    powszechnych, sądów administracyjnych i sądów wojskowych piętnastu członków Rady,
    większością 3/5 głosów w obecności co najmniej połowy ustawowej liczby posłów, na
    wspólną czteroletnią kadencję.     
    
    * Ust. 2.
    Dokonując wyboru, o którym mowa w ust. 1, Sejm, w miarę możliwości,
    uwzględnia potrzebę reprezentacji w Radzie sędziów poszczególnych rodzajów i szczebli
    sądów.
    
    * Ust. 3. 
    Wspólna kadencja nowych członków Rady, wybieranych spośród sędziów,
    rozpoczyna się z dniem następującym po dniu, w którym dokonano wyboru ostatniego
    z nich. Członkowie Rady poprzedniej kadencji pełnią swoje funkcje do czasu rozpoczęcia
    wspólnej kadencji nowych członków Rady.
    
     
* Art. 10. 
Sędzia może pełnić funkcję wybieranego członka Rady tylko dwie
kadencje.


* Art. 11. 
(uchylony)    

* Art. 11a. 
    * Ust. 1. 
    Marszałek Sejmu, nie wcześniej niż na 120 i nie później niż na 90
    dni przed upływem kadencji cŻłonków Rady wybieranych spośród sędziów obwieszcza
    w Dzienniku Urzędowym Rzeczypospolitej Polskiej "Monitor Polski" o rozpoczęciu
    procedury zgłaszania kandydatów na członków Rady.
    
    * Ust 2. 
    Podmiotami uprawnionymi do zgłoszenia kandydata na członka Rady są:
        * 1 )
        grupa co najmniej 2.000 obywateli Rzeczypospolitej Polskiej, którzy
        ukończyli osiemnaście lat życia, mają pełną zdolność do czynności
        prawnych i korzystają z pełni praw publicznych;
        
        * 2 ) 
        grupa co najmniej 25 sędziów, z wyłączeniem sędziów w stanie
        spoczynku.
        Zgłoszenie dotyczy wyłącznie jednego kandydata na członka Rady.
        
    * Ust 3. 
    Kandydata na członka Rady zgłasza się Marszałkowi Sejmu, w terminie 30 dni
    od dnia ogłoszenia obwieszczenia, o którym mowa w ust. 1.
    
    * Ust 4.
    Zgłoszenie kandydata obejmuje informacje o osobie kandydata, pełnionych
    dotychczas funkcjach i działalności społecznej oraz innych istotnych zdarzeniach
    mających miejsce w trakcie zajmowania przez kandydata urzędu sędziego. Do zgłoszenia
    dołącza się zgodę sędziego na kandydowanie.
    
    * Ust. 5. 
    Prezes właściwego sądu, na wniosek Marszałka Sejmu, sporządza, w terminie
    7 dni od dnia doręczenia wniosku, informację o dorobku orzeczniczym kandydata,
    obejmującą doniosłe społecznie lub precedensowe orzeczenia, a także istotne informacje
    dotyczące kultury urzędowania, przede wszystkim ujawnione podczas wizytacji
    i lustracji. W przypadku gdy zgłoszenie dotyczy:
        * 1 ) 
        prezesa sądu rejonowego i okręgowego - informację sporządza prezes sądu
        wyższej instancji;
        
        * 2 )
        prezesa sądu apelacyjnego -informację sporządza wiceprezes sądu apelacyjnego.
        
    * Ust. 6. 
    W przypadku, gdy prezes właściwego sądu albo wiceprezes sądu apelacyjnego
    nie sporządzi informacji o dorobku orzeczniczym kandydata w terminie, o którym mowa
    w ust. 5, informację tę sporządza kandydat. Kopię sporządzonej przez siebie informacji o
    dorobku orzeczniczym kandydat przekazuje, odpowiednio, prezesowi właściwego sądu
    albo wiceprezesowi sądu apelacyjnego.
    
    
* Art. 11b. 
    * Ust. 1. 
    Zgłoszenia, o którym mowa w art. 11a ust. 2, dokonuje na piśmie
    pełnomocnik. Pernornocnikiem jest osoba wskazana w pisemnym oświadczeniu
    pierwszych 15 osób z listy.
    
    * Ust. 2. 
    Do zgłoszenia, o którym mowa w art. 11 a ust. 2 pkt l, załącza się wykaz
    obywateli popierających zgłoszenie, zawierający ich imiona, nazwiska, adresy
    zamieszkania, numery ewidencyjne PESEL i własnoręcznie złożone podpisy.
    
    * Ust. 3. 
    W przypadku wątpliwości, co do prawidłowości złożenia wymaganej liczby
    podpisów Marszałek Sejmu, w terminie 3 dni od dnia otrzymania zgłoszenia, zwraca się
    do Państwowej Komisji Wyborczej o stwierdzenie, czy złożono wymaganą liczbę
    podpisów.
    
    * Ust. 4.
    Państwowa Komisja Wyborcza stwierdza, czy złożono wymaganą liczbę
    podpisów w terminie 14 dni od dnia otrzymania pisma Marszałka Sejmu.
    
    * Ust. 5. 
    Jeżeli po przeprowadzeniu postępowania, o którym mowa w ust. 4, okaże się,
    że liczba prawidłowo złożonych podpisów przez osoby popierające wniosekjest mniejsza
    niż ustawowo wymagana, Marszałek Sejmu odmawia przyjęcia zgłoszenia.
    Postanowienie w tej sprawie wraz z uzasadnieniem doręcza stę niezwłocznie
    pełnomocnikowi.
    
    * Ust. 6.
    Postanowienie może być zaskarżone przez pełnomocnika do Sądu
    Najwyższego w terminie 3 dni od dnia doręczenia Sąd Najwyższy rozpoznaje skargę
    w terminie 3 dni w postępowaniu nieprocesowym, w składzie 3 sędziów. Od
    postanowienia Sądu Najwyższego nie przysługuje środek prawny.
    
    * Ust. 7.
    Do zgłoszenia, o którym mowa w art. 11 a ust. 2 pkt 2, załącza się wykaz
    sędziów popierających zgłoszenie, zawierający ich imiona, nazwiska, adresy
    zamieszkania, numery ewidencyjne PESEL i własnoręcznie złożone podpisy.
    
    * Ust. 8. 
    Marszałek Sejmu, w terminie 3 dni od dnia otrzymania zgłoszenia, o którym
    mowa w art. 11 a ust. 2 pkt 2, zwraca się do Ministra Sprawiedliwości o potwierdzenie
    posiadania przez osoby składające zgłoszenie statusu sędziego. Minister Sprawiedliwości
    potwierdza posiadanie przez osoby składające zgłoszenie statusu sędziego w terminie
    3 dni od dnia otrzymania pisma Marszałka Sejmu. Przepis ust. 5 i 6 stosuje się
    odpowiednio.
    
    * Ust. 9.
    Wzór zgłoszenia oraz wzory wykazu obywateli i wykazu sędziów
    zgłaszających kandydata na członka Rady ustala, w drodze zarządzenia, Marszałek
    Sejmu. Zarządzenie Marszałka Sejmu podlega ogłoszeniu w Dzienniku Urzędowym
    Rzeczypospolitej Polskiej "Monitor Polski".


* Art. 11c. 
Zgłoszenia dokonane zgodnie z art. 11 a i art. 11 b Marszałek Sejmu
niezwłocznie przekazuje posłom i podaje do publicznej wiadomości.


* Art. 11d. 
    * Ust. 1.
    Jeżeli Sejm, w terminie 90 dni od dnia ogłoszenia obwieszczenia,
    o którym mowa wart. l la ust. 1, nie wybierze na wspólną czteroletnią kadencję, zgodnie
    z art. 9a ust. 1, piętnastu członków Rady, wybieranych spośród sędziów, albo wybierze
    mniej niż piętnastu członków Rady, wyboru na wolne stanowiska członków Rady
    dokonuje, spośród zgłoszonych kandydatów, Sejm w głosowaniu imiennym.
    
    * Ust. 2. 
    Każdy poseł uczestniczący w procedurze wyboru członków Rady wybieranych
    spośród sędziów ma tylko jeden głos i może głosować tylko na jednego kandydata.
    
    * Ust. 3.
    Na kandydata poseł oddaje głos "za", głos "przeciw'' albo wstrzymuje się od
    głosu. Za wybranych członków Rady uważa się tych kandydatów, którzy uzyskali
    największą liczbę głosów. W przypadku gdy liczba oddanych na kandydatów głosów
    "za" jest równa, wybranym członkiem Rady jest kandydat, który otrzymał mniej głosów
    "przeciw''.
    
    * Ust. 4.
    Jeżeli w wyniku zastosowania procedury określonej w ust. 1-3 nie dojdzie do
    dokonania wyboru piętnastu członków Rady, wybieranych spośród sędziów, wybór na
    wolne stanowiska członków Rady przeprowadza się ponownie.
    
    * Ust. 5.
    W przypadku, o którym mowa w ust. 4, Marszałek Sejmu niezwłocznie
    obwieszcza w Dzienniku Urzędowym Rzeczypospolitej Polskiej "Monitor Polski" 
    o rozpoczęciu zgłaszania kandydatów na członków Rady. Art. 11a ust. 2-6, art. 11b
    i art. 11c stosuje się. Zgłoszenia kandydatów na członków Rady, dokonane przed dniem
    obwieszczenia Marszałka Sejmu, nie są uwzględniane.
    
    
* Art. 11e. 
    * Ust. 1.
    Jeżeli przed upływem kadencji członka Rady wybieranego spośród
    sędziów zajdzie potrzeba ponownego obsadzenia mandatu członka Rady, Marszałek
    Sejmu niezwłocznie obwieszcza o wolnym mandacie. Przepisy art. 11a-11c stosuje się
    odpowiednio.
    
    * Ust. 2.
    W przypadku, o którym mowa w ust. 1, do wyboru członka Rady, wybieranego
    spośród sędziów, stosuje się przepisy art. 9a ust. 1 i 2 oraz art. 11d.
    
    * Ust. 3. 
    Kadencja członka Rady wybranego w związku z wolnym mandatem upływa
    z dniem zakończenia kadencji członków Rady wybieranych spośród sędziów.          
    

* Art. 12. 
(uchylony)    


* Art. 13. 
(uchylony)    


* Art. 14. 
    * Ust. 1. 
    Mandat wybranego członka Rady wygasa przed upływem kadencji
    w razie:
        * 1 ) 
        śmierci;
        
        * 2 ) 
        zrzeczenia się mandatu;
        
        * 3 ) 
        wygaśnięcia mandatu posła albo senatora;
        
        * 4 ) 
        powołania sędziego na inne stanowisko sędziowskie, z wyjątkiem powołania
        sędziego sądu rejonowego na stanowisko sędziego sądu okręgowego,
        sędziego wojskowego sądu garnizonowego na stanowisko sędziego
        wojskowego sądu okręgowego albo sędziego wojewódzkiego sądu
        administracyjnego na stanowisko sędziego Naczelnego Sądu
        Administracyjnego;
        
        * 5 ) 
        wygaśnięcia albo rozwiązania stosunku służbowego sędziego;
        
        * 6 ) 
        przejścia lub przeniesienia sędziego w stan spoczynku.
        
    * Ust. 2. 
    Zrzeczenie się mandatu w Radzie jest skuteczne z chwilą powiadomienia o
    tym na piśmie Przewodniczącego Rady. Przewodniczący powiadamia niezwłocznie
    organ, który dokonał wyboru członka.

    * Ust. 3. 
    (uchylony)
    

* Art. 15. 
Organami Rady są Przewodniczący i Prezydium Rady.


* Art. 16. 
    * Ust. 1. 
    Rada wybiera ze swego grona Przewodniczącego, dwóch
    wiceprzewodniczących oraz trzech członków Prezydium Rady.
    
    * Ust. 2. 
    Kadencja każdego z członków Prezydium Rady trwa cztery lata.
    Członkowie Prezydium Rady nie mogą sprawować swoich funkcji dłużej niż dwie
    kadencje.
    
    * Ust. 3.
    Prezydium Rady kieruje pracami Rady oraz zapewnia właściwe
    funkcjonowanie Rady między posiedzeniami plenarnymi, a w szczególności
    przygotowuje projekty porządku posiedzeń plenarnych Rady.
    
    * Ust. 4. 
    W nagłych przypadkach, wymagających podjęcia działań między
    posiedzeniami plenarnymi Rady, Prezydium Rady może w jej imieniu podejmować
    czynności należące do kompetencji Rady, z wyjątkiem załatwiania spraw
    indywidualnych.
    
    * Ust. 5.
    W razie podjęcia przez Prezydium Rady czynności w trybie określonym w
    ust. 4, Przewodniczący przedstawia Radzie sprawę na najbliższym posiedzeniu
    plenarnym.


* Art. 17.
    * Ust. 1.
    Przewodniczący reprezentuje Radę oraz organizuje jej pracę, a w
    szczególności:

        * 1 ) 
        zwołuje posiedzenia Rady, przewodniczy obradom i czuwa nad ich
        przebiegiem;
        
        * 2 ) 
        podpisuje uchwały Rady;
        
        * 3 )
        wydaje zarządzenia o sprostowaniu oczywistych omyłek pisarskich w
        uchwałach Rady i ich uzasadnieniach;
        
        * 4 )
        przedstawia Radzie wnioski o ponowne rozpatrzenie sprawy;
        
        * 5 ) 
        wykonuje czynności zlecone przez Radę.
        
    * Ust. 2. 
    Wiceprzewodniczący Rady:
        * 1 )
        w czasie nieobecności Przewodniczącego wykonują w jego zastępstwie
        czynności wymienione w ust. 1 i w art. 16 ust. 5;
        
        * 2 ) 
        wykonują inne czynności z upoważnienia Przewodniczącego.
        
    * Ust 3.
    Podział czynności, o których mowa w ust. 2, między
    wiceprzewodniczących ustala Przewodniczący i informuje o tym Radę.
    
    * Ust. 4.
    W razie nieobecności Przewodniczącego i wiceprzewodniczących,
    posiedzeniom Rady przewodniczy oraz podpisuje uchwały Rady najstarszy
    wiekiem członek Prezydium Rady.


* Art. 18.
    * Ust. 1.
    W razie zwolnienia stanowiska członka Prezydium Rady, Rada
    dokonuje wyboru uzupełniającego na najbliższym posiedzeniu.
    
    * Ust. 2. 
    Wybór Przewodniczącego, wiceprzewodniczących i innych członków
    Prezydium Rady przeprowadza się oddzielnie, przy nieograniczonej liczbie
    kandydatów.
    
    * Ust. 3.
    Jeżeli w pierwszym głosowaniu żaden z kandydatów nie otrzyma
    wymaganej większości głosów, w każdym kolejnym głosowaniu wyklucza się
    kandydata, który w poprzednim głosowaniu uzyskał najmniejszą liczbę głosów.
    

* Art. 19.
    * Ust. 1. 
    Rada powołuje ze swego składu stałe komisje:
        * 1 ) 
        komisję do spraw odpowiedzialności dyscyplinarnej sędziów i asesorów
        sądowych, której zadaniem jest analizowanie wyroków sądów
        dyscyplinarnych, składanie Radzie wniosków w przedmiocie żądania podjęcia
        czynności dyscyplinarnych, zaskarżania orzeczeń sądów dyscyplinarnych i
        rzeczników dyscyplinarnych oraz żądania wznowienia postępowania
        dyscyplinarnego;
        
        * 2 ) 
        komisję budżetową, której zadaniem jest coroczne:
        
            * a ) 
            opracowywanie projektu uchwały zawierającej plan dochodów i
            wydatków Rady oraz uchwał zawierających wnioski, o których mowa w
            art. 178 § 3 ustawy z dnia 27 lipca 2001 r. – Prawo o ustroju sądów
            powszechnych (Dz. U. z 2015 r. poz. 133, z późn. zm.4)
            ) i art. 4 § 4
            ustawy z dnia 21 sierpnia 1997 r. – Prawo o ustroju sądów wojskowych
            (Dz. U. z 2016 r. poz. 358),
            
            * b ) 
            badanie danych zawartych w oświadczeniach prezesów sądów
            apelacyjnych oraz prezesów wojskowych sądów okręgowych o ich stanie
            majątkowym celem dokonania przez Radę analizy tych oświadczeń do
            dnia 30 czerwca każdego roku;
            
        * 3 ) 
        komisję do spraw wizytacji i lustracji, której zadaniem jest przygotowanie
        projektów uchwał w sprawach przeprowadzenia wizytacji sądu albo jego
        jednostki organizacyjnej, lustracji w sądzie albo lustracji pracy sędziego lub
        asesora sądowego;       

        * 4 ) 
        komisję do spraw etyki zawodowej sędziów i asesorów sądowych, której
        zadaniem jest przygotowywanie projektów uchwał dotyczących zbioru zasad
        etyki zawodowej sędziów i asesorów sądowych oraz przestrzegania tych
        zasad.
        
    * Ust. 2. 
    Rada może powoływać inne komisje problemowe.
    

* Art. 20.
    * Ust. 1. 
    Rada obraduje na posiedzeniach plenarnych.
    Obrady są transmitowane za pośrednictwem Internetu.
    
    * Ust. 2. 
    Posiedzenia plenarne Rady zwołuje Przewodniczący Rady w miarę potrzeb,
    co najmniej raz na dwa miesiące. Ponadto posiedzenia plenarne Rady zwołuje się
    na wniosek co najmniej jednej trzeciej jej członków oraz na wniosek Ministra
    Sprawiedliwości.
    
    * Ust. 3. 
    Pierwsze posiedzenie Rady po zwolnieniu stanowiska Przewodniczącego
    zwołuje Pierwszy Prezes Sądu Najwyższego, który przewodniczy obradom do
    czasu wyboru nowego Przewodniczącego.

    
* Art. 21.
    * Ust. 1. 
    Do ważności uchwał Rady potrzebna jest obecność co najmniej
    połowy jej składu.
    
    * Ust. 2. 
    Rada podejmuje uchwały bezwzględną większością głosów, w głosowaniu
    jawnym. Na żądanie członka Rady głosowanie jest tajne.
    
    * Ust. 3. 
    Powtórzenie głosowania może nastąpić w przypadku naruszenia zasad
    postępowania, na podstawie uchwały Rady podjętej na wniosek członka Rady
    zgłoszony najpóźniej w terminie określonym do zgłaszania zastrzeżeń do protokołu
    posiedzenia.
    
    * Ust. 2a. 
    W uzasadnionych przypadkach Przewodniczący Rady może zarządzić
    przeprowadzenie głosowania w trybie obiegowym za pośrednictwem poczty
    elektronicznej. Przewodniczący Rady przekazuje materiały zawierające dane osobowe
    w sposób zapewniający ich ochronę, a także zawiadamia członków Rady o sposobie
    oddania głosu oraz o nieprzekraczalnym terminie, w . którym oświadczenie o oddaniu
    głosu "za", głosu "przeciw" albo o wstrzymaniu się od głosu powinno zostać prżekazane
    na adres poczty elektronicznej wskazany przez Przewodniczącego Rady.
    
    * Ust. 2b. 
    W przypadku podejmowania uchwał w trybie obiegowym, nie można
    zarządzić głosowania tajnego.
    
    * Ust. 2c.
    Głosowanie w trybie obiegowym jest skuteczne, jeżeli w terminie
    wyznaczonym dla zajęcia stanowiska głos odda co najmniej połowa członków Rady.
    
    
* Art. 22.
    * Ust. 1.
    Rada określa w regulaminie szczegółowy tryb swojego działania,
    z uwzględnieniem zastosowania systemu teleinformatycznego obsługującego
    postępowanie w sprawie powołania do pełnienia urzędu na stanowisku
    sędziowskim, o którym mowa w ustawie z dnia 27 lipca 2001 r. – Prawo o ustroju
    sądów powszechnych, zwanego dalej „systemem teleinformatycznym”.
    
    * Ust. 1a.
    Rada, określając szczegółowy tryb działania, kieruje się potrzebą zapewnienia
    dostępności informacji o postępowaniu przed Radą oraz wyczerpującej informacji
    o kandydatach i powodach, dla których przedstawiono wniosek o powołanie osoby na
    stanowisko sędziego lub asesora sądowego.
    
    * Ust. 2. 
    Regulamin Rady podlega ogłoszeniu w Dzienniku Urzędowym
    Rzeczypospolitej Polskiej „Monitor Polski”.
    
    
* Art. 23.
Rada używa pieczęci z wizerunkiem orła ustalonego dla godła
Rzeczypospolitej Polskiej.


* Art. 24.
    * Ust. 1. 
    Rada wykonuje swoje zadania przy pomocy Biura Rady, zwanego
    dalej „Biurem”.

    * Ust. 2. 
    Biurem kieruje szef, którego powołuje i odwołuje Przewodniczący Rady po
    zasięgnięciu opinii Prezydium Rady.
    
    * Ust. 3. 
    Organizację i tryb działania Biura określa regulamin uchwalany przez Radę.
    
    * Ust. 4.
    Do pracowników Biura stosuje się odpowiednio przepisy ustawy z dnia
    18 grudnia 1998 r. o pracownikach sądów i prokuratury (Dz. U. z 2017 r. poz. 246
    i 1139), z wyjątkiem wymogu odbycia stażu urzędniczego w sądzie lub prokuraturze,
    o którym mowa wart. 2 pkt 7 tej ustawy.


* Art. 25. 
    * Ust. 1.
    Rada może wyznaczyć do stałego wykonywania pracy w Biurze
    członka Rady będącego sędzią, za jego zgodą. Wyznaczenie następuje na czas
    określony.
    
    * Ust. 2.
    Do sędziego delegowanego do pełnienia czynności w Biurze stosuje się
    odpowiednio przepisy art. 78 § 2–4 ustawy z dnia 27 lipca 2001 r. – Prawo o ustroju
    sądów powszechnych. Wysokość dodatków ustala Minister Sprawiedliwości na
    wniosek Przewodniczącego.


* Art. 26.
Członkowie Rady w związku z pełnieniem obowiązków w Radzie
otrzymują :
    * 1 ) 
    diety za każdy dzień udziału w posiedzeniach plenarnych i innych pracach
    Rady w wysokości 20% podstawy ustalenia wynagrodzenia zasadniczego
    sędziego, o której mowa w art. 91 § 1c ustawy z dnia 27 lipca 2001 r. – Prawo
    o ustroju sądów powszechnych;
    
    * 2 ) 
    zwrot kosztów podróży i zakwaterowania na warunkach określonych w
    przepisach wydanych na podstawie art. 775 § 2 ustawy z dnia 26 czerwca 1974
    r. – Kodeks pracy (Dz. U. z 2014 r. poz. 1502, z późn. zm.5)
    ) według zasad
    obowiązujących przy podróżach służbowych na obszarze kraju.


* Art. 27.
    * Ust. 1.
    Koszty działalności Rady są pokrywane z budżetu państwa. Rada
    zapewnia warunki działania rzecznikowi dyscyplinarnemu sędziów sądów
    powszechnych i asesorów sądowych oraz rzecznikowi dyscyplinarnemu sędziów
    sądów wojskowych.
    
    * Ust. 2.
    Dochody i wydatki Rady stanowią odrębną część w budżecie państwa.
    
    * Ust. 3.
    Dysponentem części budżetowej odpowiadającej Radzie jest
    Przewodniczący Rady.

    * Ust. 4. 
    Projekt planu dochodów i wydatków uchwalony przez Radę
    Przewodniczący Rady przekazuje ministrowi właściwemu do spraw budżetu, w
    celu włączenia do projektu ustawy budżetowej na podstawie art. 139 ust. 2 ustawy
    z dnia 27 sierpnia 2009 r. o finansach publicznych (Dz. U. z 2013 r. poz. 885, z
    późn. zm.)


## Rozdział 3
### Postępowanie przed Radą

* Art. 28. 
    * Ust. 1.
    Członek Rady jest wyłączony z mocy prawa w sprawach:
        * 1 )
        które jego dotyczą;
        
        * 2 )
        swego małżonka, krewnych lub powinowatych w linii prostej, krewnych
        bocznych do czwartego stopnia i powinowatych bocznych do drugiego
        stopnia;
        
        * 3 )
        osób związanych z nim z tytułu przysposobienia, opieki lub kurateli oraz w
        sprawach, w których był lub jest pełnomocnikiem.
        
    * Ust. 2. 
    Powody wyłączenia trwają także po ustaniu uzasadniającego je
    małżeństwa, przysposobienia, opieki lub kurateli.
    
    * Ust. 3. 
    Rada wyłącza członka na jego żądanie lub na wniosek osoby, której sprawa
    podlega rozpatrzeniu, jeżeli istnieje okoliczność tego rodzaju, że mogłaby wywołać
    uzasadnioną wątpliwość co do bezstronności członka w danej sprawie.
    
    
* Art. 29.
    * Ust. 1. 
    W sprawach indywidualnych osoba, której praw lub obowiązków
    dotyczyć ma uchwała Rady, jest uczestnikiem postępowania przed Radą.
    
    * Ust. 2.
    Uczestnika postępowania informuje się o terminie posiedzenia, na którym
    będzie rozpatrywana jego sprawa.

    
* Art. 30.
    * Ust. 1. 
    W sprawach indywidualnych, w razie stwierdzenia braku
    dokumentów uniemożliwiającego rozpatrzenie sprawy, Przewodniczący zarządza
    jego uzupełnienie w wyznaczonym terminie, pod rygorem pozostawienia wniosku
    bez rozpatrzenia.

    * Ust. 2. 
    Jeżeli do rozpatrzenia indywidualnej sprawy są niezbędne akta osobowe,
    Przewodniczący zwraca się o ich przedstawienie Radzie. Właściwy organ lub
    instytucja są obowiązane przedstawić akta Radzie w terminie 7 dni.
    
    * Ust. 2a. 
    W sprawach indywidualnych dotyczących powołania do pełnienia urzędu
    na stanowisku sędziego sądu powszechnego Przewodniczący zwraca się
    o przedstawienie akt osobowych kandydata oraz innych dokumentów do organów
    i instytucji objętych systemem teleinformatycznym za pośrednictwem tego
    systemu. Akta osobowe kandydata oraz dokumenty, o których przedstawienie
    zwrócił się Przewodniczący, mogą być przedstawione za pośrednictwem systemu
    teleinformatycznego.


* Art. 31. 
    * Ust. 1. 
    W celu przygotowania sprawy indywidualnej do rozpatrzenia na
    posiedzeniu Rady Przewodniczący wyznacza zespół. W skład zespołu wchodzi trzech członków Rady.
    
    * Ust. 1a.
    Członkami zespołu nie mogą być wyłącznie sędziowie.
    
    * Ust. 2. 
    Członkami zespołu nie mogą być sędziowie sądu, z którego działalnością
    sprawa jest związana, oraz sądu działającego w tym samym okręgu sądowym.
    
    * Ust. 2a.
    Wyznaczając zespół, o którym mowa w ust. 1, Przewodniczący Rady
    zawiadamia Ministra Sprawiedliwości o powołaniu zespołu oraz informuje o sprawach
    indywidualnych przekazanych zespołowi do przygotowania do rozpatrzenia na
    posiedzeniu Rady.
    
    * Ust. 2b. 
    Minister Sprawiedliwości w terminie 21 dni od dnia otrzymania informacji,
    o której mowa w ust. 2a, może przedstawić Radzie opinię w sprawie indywidualnej.
    Przed upływem terminu na przedstawienie opinii przez Ministra Sprawiedliwości zespół
    nie może przyjąć stanowiska, o którym mowa wart. 34 ust. 1.
    
    * Ust. 2c. 
    Nieprzedstawienie przez Ministra Sprawiedliwości opinii w sprawie
    indywidualnej, w terminie o którym mowa w ust. 2b, nie wstrzymuje prac zespołu.
    
    * Ust. 2d.
    Opinię, o której mowa w ust. 2b, albo informację o jej nieprzedstawieniu
    dołącza się do dokumentacji postępowania w sprawie.
    
    * Ust. 3.
    Wyznaczony członek Rady może zostać wyłączony ze składu zespołu. O
    wyłączeniu decyduje Rada na wniosek członka.
    
    
* Art. 32. 
    * Ust. 1.
    Pisma w sprawach rozpatrywanych przez Radę doręcza się
    uczestnikom postępowania za zwrotnym poświadczeniem odbioru.
    
    * Ust. 1a. 
    Pisma i inne dokumenty w rozpatrywanych przez Radę sprawach
    indywidualnych dotyczących powołania do pełnienia urzędu na stanowisku
    sędziego sądu powszechnego, a także uchwały Rady podjęte w tych sprawach
    doręcza się kandydatom za pośrednictwem systemu teleinformatycznego.
    Doręczenie uznaje się za skuteczne z chwilą zalogowania się kandydata do systemu
    teleinformatycznego lub po upływie 14 dni od dnia umieszczenia pisma w systemie
    teleinformatycznym.
    
    * Ust. 2. 
    Uchwały Rady doręcza się w odpisach uwierzytelnionych przez Biuro
    Rady.
    
    * Ust. 3.
    Akta spraw są dostępne dla uczestników postępowania z uwzględnieniem
    przepisów dotyczących ochrony informacji niejawnych oraz ochrony danych
    osobowych. Uczestnicy postępowania mogą przeglądać akta spraw oraz sporządzać
    odpisy lub wyciągi z tych akt. Na pisemny wniosek uczestnik postępowania może 
    otrzymać odpisy i wyciągi z akt, z potwierdzeniem przez Biuro Rady ich zgodności
    z oryginałami.
    
    
* Art. 33.
    * Ust. 1.
    W sprawach indywidualnych Rada podejmuje uchwały po
    wszechstronnym rozważeniu sprawy, na podstawie udostępnionej dokumentacji
    oraz wyjaśnień uczestników postępowania lub innych osób, jeżeli zostały złożone.
    
    * Ust. 1a. 
    W przypadku gdy Rada rekomenduje na stanowisko sędziowskie albo
    asesorskie osobę inną niż wskazana w stanowisku zespołu, o którym mowa w art. 34
    ust. l, podejmuje uchwałę większością 2/3 głosów w obecności co najmniej połowy
    składu Rady.
    
    * Ust. 2.
    W uzasadnionych przypadkach Rada może żądać osobistego stawiennictwa
    uczestnika postępowania lub złożenia przez niego pisemnych wyjaśnień, a także
    uzupełnienia materiałów sprawy. Przepis art. 30 ust. 2 stosuje się odpowiednio.
    
    * Ust. 3.
    Wyjaśnienia kandydata do objęcia stanowiska sędziego sądu
    powszechnego oraz materiały uzupełniające mogą być składane także za
    pośrednictwem systemu teleinformatycznego.
    
    
* Art. 34.
    * Ust. 1. 
    Przygotowując do rozpatrzenia i oceny na posiedzeniu Rady
    kandydatów na stanowiska sędziowskie lub asesorskie, zespół przyjmuje
    stanowisko bezwzględną większością głosów w obecności wszystkich swoich
    członków.
    
    * Ust. 2. 
    Głosowanie w sprawach, o których mowa w ust. 1, jest jawne, chyba że
    zespół większością głosów podejmie uchwałę o głosowaniu tajnym.
    
    * Ust. 3.
    Stanowisko zespołu w sprawach, o których mowa w ust. 1, wymaga
    uzasadnienia.
    
    * Ust. 4. 
    Posiedzenia zespołu w sprawach, o których mowa w ust. 1, są
    protokołowane.
    
    
* Art. 35. 
    * Ust. 1. 
    Jeżeli na stanowisko sędziowskie albo asesorskie zgłosił się więcej
    niż jeden kandydat, zespół opracowuje listę rekomendowanych kandydatów.
    
    * Ust. 2.
    Przy ustalaniu kolejności kandydatów na liście zespół kieruje się przede
    wszystkim oceną kwalifikacji kandydatów, a ponadto uwzględnia:
        * 1 )
        doświadczenie zawodowe, w tym doświadczenie w stosowaniu przepisów
        prawa, dorobek naukowy, opinie przełożonych, rekomendacje, publikacje i inne
        dokumenty dołączone do karty zgłoszenia;
        
        * 2 ) 
        opinię kolegium właściwego sądu oraz ocenę właściwego zgromadzenia
        ogólnego sędziów.

        
* Art. 36.
    * Ust. 1. 
    Jeżeli na stanowisko sędziowskie albo asesorskie swoje
    kandydatury zgłosiły osoby wykonujące zawód adwokata, radcy prawnego,
    notariusza albo zajmujące stanowisko prokuratora, radcy, starszego radcy lub 
    wiceprezesa Prokuratorii Generalnej Rzeczypospolitej Polskiej, o posiedzeniu
    zespołu zawiadamia się odpowiednio: Naczelną Radę Adwokacką, Krajową Radę
    Radców Prawnych, Krajową Radę Notarialną, Krajową Radę Prokuratorów przy
    Prokuratorze Generalnym oraz Prezesa Prokuratorii Generalnej Rzeczypospolitej
    Polskiej.
    
    * Ust. 2. 
    W przypadku, o którym mowa w ust. 1, przedstawiciel Naczelnej Rady
    Adwokackiej, Krajowej Rady Radców Prawnych, Krajowej Rady Notarialnej,
    Krajowej Rady Prokuratorów przy Prokuratorze Generalnym, Prezesa Prokuratorii
    Generalnej Rzeczypospolitej Polskiej może wziąć udział w posiedzeniu zespołu
    z głosem doradczym.
    
    
* Art. 37.
    * Ust. 1.
    Jeżeli na stanowisko sędziowskie zgłosił się więcej niż jeden
    kandydat, Rada rozpatruje i ocenia wszystkie zgłoszone kandydatury łącznie. W
    takim przypadku Rada podejmuje uchwałę obejmującą rozstrzygnięcia w
    przedmiocie przedstawienia wniosku o powołanie do pełnienia urzędu sędziego w
    stosunku do wszystkich kandydatów.
    
    * Ust. 1a.
    Jeżeli na stanowisko asesorskie zgłosił się więcej niż jeden kandydat, Rada
    rozpatruje i ocenia wszystkie zgłoszone kandydatury łącznie. W takim przypadku
    Rada podejmuje uchwałę obejmującą rozstrzygnięcia w przedmiocie
    przedstawienia wniosku o powołanie do pełnienia urzędu asesora sądowego w
    stosunku do wszystkich kandydatów.
    
    * Ust. 2. 
    Imiona i nazwiska kandydatów, stanowisko zespołu oraz uchwałę Rady
    wraz z uzasadnieniem umieszcza się w Biuletynie Informacji Publicznej.
    
    
* Art. 37a. 
    * Ust. 1. 
    Jeżeli na stanowisko sędziowskie zgłosił się asesor sądowy,
    uchwała o nieprzedstawieniu wniosku o powołanie do pełnienia urzędu sędziego
    może zostać podjęta dopiero po uprzednim rozpatrzeniu zgłoszonych przez asesora
    uwag do oceny kwalifikacji w trybie określonym w art. 5 ust. 1 pkt 3. W takim
    przypadku lustracji pracy asesora sądowego dokonuje trzech sędziów wizytatorów
    wyznaczonych w drodze losowania spośród sędziów wizytatorów z obszaru innej
    apelacji niż ta, na obszarze której ma siedzibę sąd, w którym asesor sądowy pełni
    służbę, w terminie nie dłuższym niż sześćdziesiąt dni.
    
    * Ust. 2.
    Sędziowie wizytatorzy po rozpatrzeniu uwag podtrzymują ocenę
    kwalifikacji asesora sądowego, do której zgłoszono uwagi, albo dokonują oceny 
    odmiennej. Stanowisko sędziów wizytatorów sporządza się na piśmie wraz
    z uzasadnieniem i doręcza się asesorowi sądowemu.
    
    * Ust. 3. 
    Uwagi asesora sądowego złożone po terminie, o którym mowa w art. 106xa
    § 4 ustawy z dnia 27 lipca 2001 r. – Prawo o ustroju sądów powszechnych,
    pozostawia się bez rozpatrzenia.
  
    
* Art. 38.
    * Ust. 1.
    Wniosek o przeniesienie sędziego w stan spoczynku powinien
    zawierać uzasadnienie.
    
    * Ust. 2.
    Do wniosku powinny być dołączone dokumenty stwierdzające okoliczności
    stanowiące podstawę przeniesienia sędziego w stan spoczynku, a w szczególności:
        * 1 ) 
        orzeczenie lekarza orzecznika Zakładu Ubezpieczeń Społecznych oraz
        komisji lekarskiej, jeśli zostało wydane;
        
        * 2 )
        szczegółowe zestawienie okresów niepełnienia służby ze względu na chorobę
        i urlop dla poratowania zdrowia;
        
        * 3 ) 
        zaświadczenia lekarskie i orzeczenia dotyczące stanu zdrowia sędziego.
        
    * Ust. 3. 
    Jeżeli rozważenie sprawy wymaga wiadomości specjalnych Rada może
    zwrócić się do biegłego sądowego lub kilku biegłych albo do odpowiedniego
    instytutu naukowego lub naukowo-badawczego o wydanie opinii.
    
    * Ust. 4.
    Do wniosku o przeniesienie sędziego w stan spoczynku ze względu na
    zmianę ustroju sądów lub zmianę granic okręgów sądowych powinny być
    dołączone dokumenty wykazujące te okoliczności wraz z wyjaśnieniem przyczyn
    nieprzeniesienia sędziego do innego sądu.
    
    
* Art. 39.
    * Ust. 1.
    Wniosek o powrót na stanowisko sędziego powinien zawierać
    uzasadnienie. Do wniosku powinny być dołączone stosowne dokumenty. Art. 38
    stosuje się odpowiednio.
    
    * Ust. 2. 
    O złożeniu wniosku, o którym mowa w ust. 1, Przewodniczący zawiadamia
    w terminie 14 dni Ministra Sprawiedliwości.
    
    
* Art. 40. 
    * Ust. 1. 
    O wszczęciu postępowania lub odmowie uwzględnienia wniosku
    w przedmiocie stwierdzenia okoliczności wymienionych w art. 7 ust. 1 pkt 1–5, ust.
    2 i ust. 3 oraz w art. 8 ust. 1 ustawy z dnia 17 grudnia 1997 r. o zmianie ustawy –
    Prawo o ustroju sądów powszechnych oraz niektórych innych ustaw (Dz. U. z 1998
    r. poz. 607, z 2001 r. poz. 1070 oraz z 2011 r. poz. 714), Rada rozstrzyga w drodze
    uchwały.
    
    * Ust. 2. 
    Odpis uchwały doręcza się wnioskodawcy oraz zainteresowanemu
    sędziemu lub członkowi jego rodziny wraz z odpisem wniosku. Odpis uchwały o
    wszczęciu postępowania doręcza się również jednostce organizacyjnej
    wypłacającej uposażenie sędziowskie lub uposażenie rodzinne.
    
    * Ust. 3. 
    Doręczając sędziemu lub członkowi jego rodziny odpis uchwały o
    wszczęciu postępowania, Rada udziela pouczenia o treści art. 7 ust. 3 ustawy, o
    której mowa w ust. 1, wzywając do złożenia wyjaśnień na piśmie oraz wniosków
    dowodowych, i wyznacza w tym celu odpowiedni termin.
    
    * Ust. 4. 
    Po bezskutecznym upływie terminu, o którym mowa w ust. 3, i po
    przeprowadzeniu przez zespół postępowania wyjaśniającego, Rada podejmuje
    uchwałę stwierdzającą okoliczności wymienione w art. 7 ust. 1 pkt 1–5, ust. 2 i ust.
    3 oraz w art. 8 ust. 1 ustawy, o której mowa w ust. 1, lub odmawiającą ich
    stwierdzenia.
  
    
* Art. 41. 
Rada umarza postępowanie, jeżeli podjęcie uchwały stało się zbędne
lub niedopuszczalne.


* Art. 42.
    * Ust. 1.
    Uchwały Rady w sprawach indywidualnych wymagają
    uzasadnienia.
    
    * Ust. 2. 
    Uzasadnienie uchwały sporządza się w terminie miesiąca od jej podjęcia.
    
    * Ust. 3. 
    Uchwały w sprawach indywidualnych doręcza się uczestnikom
    postępowania wraz z uzasadnieniem i pouczeniem o sposobie wniesienia odwołania
    do Sądu Najwyższego.
    

* Art. 43.
    * Ust. 1. 
    Uchwała Rady staje się prawomocna, jeżeli nie przysługuje od niej
    odwołanie.
    
    * Ust. 2. 
    Jeżeli uchwały, o której mowa w art. 37 ust. 1, nie zaskarżyli wszyscy
    uczestnicy postępowania, uchwała ta staje się prawomocna w części obejmującej
    rozstrzygnięcia o nieprzedstawieniu wniosku o powołanie do pełnienia urzędu
    sędziego tych uczestników postępowania, którzy nie wnieśli odwołania.


* Art. 44. 
    * Ust. 1. 
    Uczestnik postępowania może odwołać się do Sądu Najwyższego
    z powodu sprzeczności uchwały Rady z prawem, o ile przepisy odrębne nie
    stanowią inaczej. Odwołanie nie przysługuje w sprawach określonych w art. 3 ust.
    2 pkt 2 niniejszej ustawy.
    
    * Ust. 2. 
    Odwołanie wnosi się za pośrednictwem Przewodniczącego, w terminie
    dwutygodniowym od doręczenia uchwały z uzasadnieniem.
    
    * Ust. 3. 
    Do postępowania przed Sądem Najwyższym stosuje się przepisy ustawy z
    dnia 17 listopada 1964 r. – Kodeks postępowania cywilnego (Dz. U. z 2014 r. poz.
    101, z późn. zm.) o skardze kasacyjnej. Przepisów art. 871 Kodeksu postępowania
    cywilnego nie stosuje się.
    
    
* Art. 44a. 
Rada przedstawia Prezydentowi Rzeczypospolitej Polskiej uchwałę
zawierającą wniosek o powołanie sędziego lub asesora sądowego wraz z uzasadnieniem
i informacją o pozostałych kandydatach na stanowisko sędziowskie lub asesorskie wraz
z oceną wszystkich kandydatów. Do uchwały dołącza się dokumentację postępowania
w sprawie.
    
    
* Art. 45.
    * Ust. 1. 
    W przypadku ujawnienia nowych okoliczności Rada może z
    urzędu lub na wniosek uczestnika postępowania ponownie rozpatrzyć sprawę.
    
    * Ust. 2. 
    W przypadku ujawnienia nowych okoliczności dotyczących osoby
    wskazanej we wniosku o powołanie do pełnienia urzędu sędziego albo asesora
    sądowego, przedstawionym Prezydentowi Rzeczypospolitej Polskiej, z wnioskiem
    o ponowne rozpatrzenie sprawy może wystąpić również Prezydent.
    
    * Ust. 3. 
    O ponownym rozpatrzeniu albo jego odmowie Rada rozstrzyga w drodze
    uchwały.
    
    
## Rozdział 4
### Zmiany w przepisach obowiązujących

* Art. 46–49. 
(pominięte)


## Rozdział 5
### Przepisy przejściowe i końcowe

* Art. 50. 
Kadencja członków Rady i Prezydium Rady wybranych na podstawie
dotychczasowych przepisów trwa do końca okresu, na który zostali wybrani.


* Art. 51. 
Traci moc ustawa z dnia 27 lipca 2001 r. o Krajowej Radzie
Sądownictwa (Dz. U. z 2010 r. poz. 67).


* Art. 52. 
Ustawa wchodzi w życie po upływie 30 dni od dnia ogłoszenia

